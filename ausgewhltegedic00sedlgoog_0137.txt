33. uocatque tu biom.

utiliter populosque iuves tua sacra colentes.²

quisquis adest, 'iussum veneratur numen, et ornnes

verba sacerdotis referunt geminata piumque

Aeneadae praestant et voce ct mente favorem.

adnuit bis motisque deus rata pignora cristis

et repetita dedit vibrata sibila lingua.

tumgradibus nitidis delabitur oraque retro

flectit et antiquas abiturus respicit aras

adsuetasque domos habitataque templa salutat.

inde per iniectis adopertam floribus ingens

serpit humum flectitque sinus mediamque por urbem

tendit ad incurvo munitos aggere portus.

restitit bic agmenque suum turbaeque sequentis

officium placido visus dimittere vultu

corpus in Ausonia posuit rate. numinis illa ι

sensit onus, pressa estque dei-gravitate-carina.
Aeneadae gaudent caesoque in litore tauro

torta serenatae solvunt retinacula navis.

impulerat levis aura ratem: deus eminet alte

impositaque premens puppim cervice recurvam

caeruleas despectat aquas. modicisque per aequor

Ionium zephyri delatus flamine sacras

Lavini sedes Tiberinaque ad ostia venit.

hue omnis populi passim matrumque patrumque

obvia turba mit, quaeque ignes, lbotca, servant,

Vesta, tuos, laetoque deum clamore salutant.

quaque per adversas navis cita ducitur undas,

tura super ripas aris ex ordine factis

parte ab utraque sonant et odorant ae'ra fumis

ictaque coniectos incalfacit hostia cultros.

iamque caput rerum, Romanam intraverat urbem:

erigitur serpens summoque acclinia malo

eolla movet sedesque sibi circumspicit aptas.

scinditur in geminas partes circumfluus amnis --

 

