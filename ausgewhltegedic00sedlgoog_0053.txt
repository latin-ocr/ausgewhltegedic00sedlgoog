8. henricus.

„verteris‘l“ et lati rictus et panda loquenti

naris erat, squamamque cutis durata trahebat.

at Libys, obstantes dum vult obvertere remos,

in spatium resilire manus breve vidit et illas

iam non esse manus, iam pennas posse vocari.

alter ad intortos cupiens dare bracchia funes

bracchia non hahuit truncoque repandus in undas
corpore desiluit3 falcata novissima cauda est,

qualia dimidiae sinuantur cornua lunae.

undique dant saltus multaque adspergine rorant
emerguntque iterum redeuntque sub aequora rursus ¹
inque chori ludunt speciem lascivaque iactant

corpora et acceptum patulis mare naribus efflant.

de modo viginti - tot enim ratis illa ferebat - rec
restabam solus. pavidum gelidumque trementi

empore vixque meum firmat deus „excute“ dicens .
„corde metum Diamque tene.“ delatus in illam
accessi Satyris Baccheaque sacra frequento?

‘Praebuimus longis’ Pentheus ‘amhagibus aures‘ ros
inquit, ‘ut ira mora vires absumere posset.
praecipitem famuli rapite hunc, cruciataque diris
corpora tormentis Stygiae demittite nocti‘
protinus abstractus solidis Tyrrhenus Acoetes
clauditur in tectis3 et dum crudelia iussae
instrumenta necis ferrumque ignesque parantur,
sponte sua patuisse fores lapsasque lacertis
sponte sua fama est nullo solvente catenas.

Perstat Echionides. uec iam iubet ire, sed ipse
vadit, ubi electus facienda ad sacra Cithaeron
cantibus et clara bacchantum voce sonabat.
ut fremit acer equus, cum bellicus aere canoro
signa dedit tubicen, pugnaeque adsumit amorem,
Penthea sic ictus longis ululatibus aether
movit, et audito clamore recanduit ira.

 

