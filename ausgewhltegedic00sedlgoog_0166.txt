138 · blesiso: ΙΙ, {teitau

moenia respiciens, dulce sororis opus.

fertilis est Melite sterili vicina Cosyrae
insula, quam Libyci verberat unda freti.

hanc petit hospitio regis conlisa vetusto.
hospes opum dives rex ibi Battus erat.

v qui postquam didicit casus utriusque sororis,
‘haec’ inquit ‘tellus quantulacumque tua est'

et tamen hospitii servasset ad ultima munus!
sed timuit magnas Pygmalionis opes.

signa recensuerat his sol sua3 tertius ibat
annus, et exsilio terra paranda nova est.

frater adest belloque petit. rex arma perosus
‘nos sumus imbelles, tu fuge sospesl' ait.

- iussa surgit ventoque ratem committit et undis:
asperior quovis aequore frater erat.

est prope piscosos lapidosi Crathidis amnes
parvus ager: Cameren incola turha vocat.

illuc cursus erat3 neo longius afuit inde,
quam quantum novies mittere funda potest.

vela cadunt primo et dubia librantur ab aura.
‘findite remigio' navita dixit ‘aquosi'

dumque parant torto subducere carbasa lino,
percutitur rapido puppis adunca noto

inque patens aequor frustra pugnante magistro
fertur, et ex oculis visa refugit humus.

adsiliunt fluctus, imoque a gurgite pontus
vertitur, et canas alveus haurit aquas.

vincitur ars vento, nec iam moderator habenis
utitur: a votis disque reposcit opem.

iactatur tumidas exsul Phoenissa per undas
umidaque opposita lumina veste tegit.

tunc primum Dido felix est dicta sorori
et quaecumque aliquam corpore pressit humum. r

figitur ad Laurens ingenti flamine litus

 

