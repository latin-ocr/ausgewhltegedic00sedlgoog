8. matheus.

vosne, senes, mirer, qui longa per aequora vecti

hac Tyron, hac profugos posuistis sede penates,

nunc sinitis sine Marte capi? vosne, aerior aetas,
oiuvenes, propiorque meae, quos arma tenere,

non thyrsos galeaque tegi, non fronde decebat?

este, precor, memores, qua sitis stirpe creati,

illiusque animos, qui multos perdidit unus,

sumite serpentis! pro fontibus ille lacuque

interiit: at vos pro fama vincite vestra!

ille dedit leto fortes, vos pellite molles

et patrium retinete decus. si fata vetabant

stare diu Thebas, utinam tormenta virique

moenia diruerent ferrumque ignisque sonarent! ’

essemus miseri sine crimine, sorsque querenda, ..
non celanda foret, lacrimaeque pudore carerent. Ἴ 25
at nunc a puero Thebae capientur inermi,

quem neque bella iuvant nec tela nec usus equorum,

sed madidi murra crines mollesque coronae

purpuraque ct pictis intextum vestibus aurum.

quem quidem ego actutum - modo vos absistite- cogam 30
adsumptumque patrem commentaque sacra fateri.

an satis Acrisio est animi, contemnere vanum

numen et Argolicas venienti claudere portas,

Penthea terrebit oum totis advena Thebis?

ite citi, — famulis hoc imperat — ‘ite, ducemque 35
attrahite huc vinctum! iussis mora segnis abesto.² =
hunc avus, hunc Athamas, hunc cetera turba suorum
corripiunt dictis frustraque inhibere laborant.

acrior admonitu est, imitaturque retenta

et crescit rabies, remoraminaque ipsa nocebant. 40
sic ego torrentem, qua nil obstabat eunti,

lenius et modico strepitu decurrere vidi:

at quacumque trabes obstructaque saxa tenebant,

spumeus et fervens et ah obice saevior ibat.

 

