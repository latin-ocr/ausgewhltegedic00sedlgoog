34 “ Ἧὶειαηιυτφῄοὶεη.

vulnere laesa gravi modo se sublimis in auras
attollit, modo subdit aquis, modo more ferocis
versat apri, quem turba canum circumsona terret.
ille avidos morsus velocibus effugit alis

quaque patet, nnnc terga cavis super obsita conchis,

. nunc laterum costas, nunc qua tenuissima cauda

desinit in piscem, falcato vulnerat ense.

belua puniceo mixtos cum sanguine fluctus

ore vomit3 maduere graves adspergine pennae.

nec bibulis ultra Perseus talaribus ausus

credere conspexit scopulum, qui vertice summo
stantibus exstat aquis, operitur ab aequore moto.
nixus eo rupisque tenens iuga prima sinistra ,
ter quater exegit repetita parilia ferrum.

Litora eum plausu elamor superasque deorum
implevere domos: gaudent generumque salutant

auxiliumque domus servatoremque fatentur
Cassiope Cepheusque pater. resoluta catenis
incedit virgo, pretiumque et causa laboris.

ipse manus hausta victrices abluit unda,
anguiferumque caput dura ne laedat harena,
mollit humum foliis natasque sub aequore virgas
sternit et imponit Phorcynidos ora Medusae.
virga recens bibulaque etiamnum viva medulla
vim rapuit monstri tactuque induruit huius
percepitque nouum ramis et fronde rigorem.

Dis tribus ille focos totidem de caespite ponit,
laevum Mercurio, dextrum tibi, bellica virgo;
ara lovis media est. mactatur vacca Minervae,
Alipedi uitulus, taurus tibi, summe deorum.
protinus Andromedan et tanti praemia facti
indotata rapit: taedas Hymenaeus Amorque
praecutiunt, largis satiantur odoribus ignes,
sertaque dependent tectis, et ubique lyraeque

 

