 

13. heuque

in rostrum et plumas et grandia lumina vertit.
illc sihi ablatus fulvis amicitur in alis

inque caput crescit longosque reflectitur ungues
vixque movet natas per inertia bracchia pennas
foedaque dt volucris, venturi nuntia luctus,
ignavus bubo, dirum mortalibus omen. ’

Hic tamen indicio poenam linguaque videri
commeruisse potest: vobis, Acheloides, unde
pluma pedesque avium, cum virginis ora geratis?
an quia, cum legeret vernos Proserpina flores, 140
in comitum numero, doctae Sirenes, eratis?
quam postquam toto frustra quaesistis in orbe,
protinus ut vestram sentirent aequora curam,
posse super fluctus alarum insistere remis
optastis facilesque deos habuistis et artus
vidistis vestros subitis flavescere pennis.
nc tamen ille canor mulcendas natus ad aures
tantaque dos oris linguae deperderet usum,
virginei vultus et vox humana remansit.

At medius fratrisque sui maestaeque sororis
Iuppiter ex aequo volventem dividit annum.
nunc dea, regnorum numen commune duorum, ⁴
cum matre est totidem, totidem cum coniuge menses
vertitur extemplo iacies et mentis et oris:
nam modo quae poterat Diti quoque maesta videri, 155
laeta deae frons est, ut sol, qui tectus aquosis
nubibui ante fuit, victis e nubibus exit.

13. seuque utut ts etue Suissa setuuutslt.

Intendit latis animum Tritonia Arachnes,
quam sibi lanificae non cedere laudibus artis
audierat. non illa loco neque origine gentis
clara, sed arte fuit. pater huic Colophonius Idmon
Phocaico bibulas tinguebat murico lanas,

 

