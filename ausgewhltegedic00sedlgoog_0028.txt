2 bletunmpbolrn.

et quae deciderant patula Iovis arbore glandes.

ver erat aeternum, placidique tepentibus auris

mulcebant zephyri natos sine semine flores.

mox etiam fruges tellus inarata ferebat,

nec renovatus ager gravidis canebat aristis;

flumina iam lactis, iam flumina nectaris ibant,

flavaque de viridi stillabant ilice mella.
Postquam Saturno tenebrosa in Tartara misso

sub Iove mundus erat, subiit argentea proles,

auro deterior, fulvo pretiosior aere.

Iuppiter antiqui contraxit tempora veris

perque hiemes aestusque et inaequales autumnos

et breve uer spatiis exegit quattuor annum.

tum primum siccis ae'r fervoribus ustus

canduit et ventis glacies adstricta pependit.

tum primum subiere domus, domus antra fuerunt

ct densi frutices et vinctae cortice virgae.

seminatum primum longis Cerealia sulcis

obruta sunt pressique iugo gemuere iuvenci.
Tertia postillam successit ac’nea proles,

saevior ingeniis et ad horrida promptior arma,

non scelerata tamen. de duro est ultima ferro.

protinus irrupit venae peioris in aevum

omne nefas: fugere pudor verumque fidesque.

in quorum subiere locum fraudesque dolique

insidiaeque ct vis et amor sceleratus habendi.

vela dabant ventis, nec adhuc bene noverat illos

navita3 quaeque diu steterant in montibus altis,

fluetibus ignotis insultavere carinae.

communemque prius ceu lumina solis et auras

cautus humum longo signavit limite mensor.

nec tantum segetes alimentaque debita dives

poscebatur humus, sed itum cst in viscera terrae,

quasque recondiderat Stygiisque admoverat umbris,

 

