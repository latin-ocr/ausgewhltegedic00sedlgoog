as. nc acen um ue uasa uec aslues. 93

diversasque ursas nitidumque Orionis ensem.
quid, qnod me duri fugientem munera belli 310
‚ arguit incepto serum accessisse labori
nec se magnanimo maledicere sentit Achilli?
si simulasse vocas crimen, simulavimus ambo;
si mora pro culpa est, ego sum maturior illo.
me pia detinuit coniunx, pia mater Achillem,
primaque sunt illis data tempora, cetera vobis.
hand timeo, si iam nequeam defendere, crimen
cnm tanto commune viro. deprensus Ulixis
ingenio tamen ille, at non Aiacis Ulixes.
neve in me stolidae convicia fundere linguae
admiremur eum, vobis quoque digna pudore
obicit. an falso Palameden crimine turpe est
accusasse mihi, vobis damnasse decorum?
sed neque Naupliades facinus defendere tantum
tamque patens valuit, nec vos· audistis in illo
erimina: vidistis praestoque obiecta patebant.
nec Poeantiaden quod habet Volcania Lemnos,
esse reus merui: factum defendite vestrum;
consensistis enim. nec me suasisse negabc,
ut se subtraheret bellique viaeque labori
temptaretque feros requie finire dolores.
paruit et vivit. non haec sententia tantum
fida, sed et felix, cum sit satis esse fidelem.
quem qnoniam vates delenda ad Pergama poscunt,
ne mandate mihi: mehus Telamonius ibit
eloquioque virum morbisque iraque furentem
molliet, aut aliqua producet callidus arte.
ante retro Simois fluet et sine frondibus Ide
stabit et auxilium promittet Achaia Troiae,
quam, cessante meo pro vestris pectore rebus,
Aiacis stolidi Danais sollertia prosit.
sis licet infestus sociis regique mihique,

 

