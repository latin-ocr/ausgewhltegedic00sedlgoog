24 illetomorpbolen.

ecce cruentati redeunt et, Bacchus ubi essct,
quaerenti dominc Bacchum vidisse negarunt3
‘huno' dixere ‘tamen comitem famulumque sacrorum
cepimus'; et uadunt manibus post terga ligatis
sacra dei quendam Tyrrhena gente secutum.
Adspicit hunc Pentheus oculis, quos ira tremendos
· fecerat, et quamquam poenae vix tempora differt,
‘o periture tuaque aliis documenta dature
mcrtc' ait, ‘ede tuum nomen nomenque parentum
et patriam, morisque novi cur sacra frequentes?
ille metu vacuus ‘nomen mihi' dixit ‘Acoetes
patria Maeonia est3 humili de plebe parentes.
non mihi quae duri colerent pater arva iuvenci
lanigerosve greges, non ulla armenta reliquit:
pauper et ipse fuit linoque solebat et hamis
decipere et calamo salientes ducere pisces.
ars illi sua census erat. cum traderet artem,
„accipe quas habeo, studii successor et heres“,
dixit „opcs“. moriensque mihi nil ille reliquit
praeter aquas: unum hoc possum appellare paternum.
mox ego, ne scopulis haererem semper in isdem,
addidici regimen dextra moderante carinae
flectere et Oleniae sidus pluviale Capellae
Taygetenque Hyadasqnc oculis Arctonque notavi
ventorumque domos et portus puppibus aptos.
forte petens Delum Ciae telluris ad oras
applicor et dextris adducor litora remis
doque leves saltus udaeque immittcr harenae.
nox ubi consumpta est, - aurora rubescere primo
coeperat - exsurgo laticesque inferre recentes
admoneo monstroque viam, quac ducat ad undas.
ipse qnid aura mihi tumulo promittat ab alto
prospicio comitesque voco repetoque carinam.
„adsumus en!“ inquit sociorum primus Opheltes

 

