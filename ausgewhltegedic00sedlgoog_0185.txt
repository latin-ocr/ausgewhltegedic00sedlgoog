3. &bruger lssiuter. 157

Sauromatae cingunt, fera gens, Bessique Getaeque, s
¹ quae non ingenio nomina digna meol
dum tamen aura tepet, medio defendimur Histro:
ille suis liquidus bella repellit aquis.
at eum tristis hiems squalentia protulit ora
terraque marmoreo est candida facta gelu,
cum gelidus boreas sicca bacchatur ab Arct0,
turn liquet has gentes axe tremente premi.
nix iacet, et iactam nec sol pluviaeve resolvunt,
indurat boreas perpetuamque facit.
ergo ubi delicuit nondum prior, altera venit,
et solet in multis bima manere locis.
’ , tantaque commoti vis est aquilonis, ut altas
χ Α aequet humo turres tectaque rapta ferat.
pellibus et sutis’arcent mala frigora bracis,
oraque de toto corpore sola patent.
saepe sonant moti glacie pendente capilli,
et nitet inducto candida barba gelu.
nudaque consistunt, formam servantia testae, ·
vina, nec hausta meri, sed data frusta bibunt.
quid loquar, ut vincti concrescant frigore rivi,
deque lacu fragiles effodiantur aquae? ,
ipse, papyrifero quinon angustior amne
miscetur vasto multa per ora freto,
caeruleos ventis latices durantibus Hister
congelat et tectis in mare serpit aquis.
quaque rates ierant, pedibus nunc itur, et undas
frigore concretas ungula pulsat eqni;
perque novos pontes subter labentibus undis
ducunt Sarmatici barbara plaustra boves.
vix equidem credam sed cum sint praemia falsi
nulla, ratam debet testis habere fidem.
¹vidimus ingentem glacie consistere pontum,

t lubricaque immotas testa premebat aquas.

 

