102 hictumotptpolm.

victima labe carens et praestantissima forma - ’

nam placuisse nocet - vittis insignis et auro

sistitur ante aras auditque ignara precantem

imponique suae videt inter cornua fronti,

quas coluit, fruges percussaque sanguine cultros
Δ inficit in liquida praevisos forsitan unda.

protinus ereptas viventi pectore fibras

inspiciunt mentesque deum scrutantur et illis -

unde fames homini vetitorum tanta ciborum? -

audetis vesci, genus o mortale? quod, oro,

nc facite, et monitis animos advertite nostris.

cumque boum dabitis caesorum membra palato,

mandere vos vestros scite et sentite colonos.

Et quoniam deus ora movet, sequar ore moventem
rite deum Delphosque meos ipsumque recludam
aethera ct augustae reserabo oracula mentis.
magna nec ingeniis investigata priorum,
quaeque diu latuere, canam. iuvat ire peralta
astra, iuvat terris ct inerti sede relicta
nube vehi validique umeris insistere Atlantis
palantesque homines passim ac rationis egentes
despectare procul trepidosque obitumque timentes
sic exhortari seriemque evolvere fati:

Ο genus attonitum gelidae formidine mortis,
quid Styga, quid tenebras et nomina vana timetis,
materiem vatum, falsique pericula mundi?
corpora, sive rogus flamma, seu tabe vetustas
abstulerit, maha posse pati non nlla putetis.
morte carent animae semperque priore relicta
sede novis domibus vivunt habitantque receptae.
ipse ego - nam memini — Troiani tempore belli
Panthoides Euphorbus eram,' cui pectore quondam
haesit in adverso gravis hasta minoris Atridae.
cognovi clipeum, laevae gestamina nostrae, - »

 

